## УПАТСТВО ЗА ПАЦИЕНТОТ

Пред употребата на лекот внимателно прочитајте го упатството .

- Чувајте го упатството . Можеби ќе треба да го прочитате повторно .
- Ако имате дополнителни прашања , обратете се кај Вашиот лекар или фармацевт .
- Овој лек Ви е препишан Вам лично и не треба да го давате на други лица , бидејќи може да им наштети дури и ако нивните симптоми се исти како Вашите .

## Упатството за пациентот содржи :

1. Што претставува КАЛЦИУМ КАРБОНАТ и за што се употребува Што мора да знаете , пред да го употребите КАЛЦИУМ КАРБОНАТ 3. Како да го употребувате КАЛЦИУМ КАРБОНАТ
4. Можни несакани дејства
5. Чување и рок на употреба на КАЛЦИУМ КАРБОНАТ

## KALCIUM KARBONAT/ КАЛЦИУМ КАРБОНАТ 1 g таблети

calcium carbonate

Активна супстанција : калциум карбонат .

Помошни супстанции : натриум кроскармелоза , повидон , микрокристална целулоза , анхидричен колоиден силициум диоксид , талк , магнезиум стеарат .

Назив , седиште и адреса на носителот на одобрението за ставање во промет : РЕПЛЕК ФАРМ ДООЕЛ -Скопје , ул : Козле 188, 1000 Скопје , Република Македонија

Назив , седиште и адреса на производителот на лекот

:

РЕПЛЕК ФАРМ ДООЕЛ -Скопје , ул : Козле 188, 1000 Скопје , Република Македонија

## 1. Што претставува КАЛЦИУМ КАРБОНАТ и за што се употребува

1 таблета содржи калциум карбонат 1000 mg што одговара на 400 mg чист калциум .

Содржина на пакувањето :

Кутија со стаклена тегличка со 50 таблети од 1 g.

Таблетите КАЛЦИУМ КАРБОНАТ содржат калциум кој е неопходен за здрави коски и заби . Таблетите КАЛЦИУМ КАРБОНАТ обезбедуваат дополнителни количини на калциум . Затоа , се применуваат при состојби каде што е потребно нивото на калциум во Вашиот организам да биде зголемено . Таблетите КАЛЦИУМ КАРБОНАТ може да бидат препишани од страна на лекар при одредени состојби на коските .

2. Што треба да знаете пред да го употребувате КАЛЦИУМ КАРБОНАТ Немојте да го употребувате КАЛЦИУМ КАРБОНАТ ако :

<!-- image -->

- -Сте преосетливи ( алергични ) на активната супстанција или на било која помошна состојка на лекот .
- -Имате повисоко од нормалното ниво на калциум во крвта ( хиперкалцемија ).
- -Имате многу високо ниво на калциум во урината ( тешка хиперкалцурија ).
- -Имате сериозна бубрежна слабост и не сте на дијализа .
- -Имате камења во бубрезите .
- -Имате остеопороза како резултат на долготрајна неподвижност .

## Бидете посебно внимателни со КАЛЦИУМ КАРБОНАТ :

## Информирајте го Вашиот лекар :

- -Ако имате повисоко од нормалното ниво на калциум во урината ( блага до умерена хиперкалцурија ).
- -Ако имате благи до умерени проблеми со бубрезите .
- -Ако земате било кои други лекови , дури и оние кои се земаат без рецепт .

## Употребување на КАЛЦИУМ КАРБОНАТ со храна и со напиток

Таблетите КАЛЦИУМ КАРБОНАТ треба да се земат непосредно пред оброк , за време на оброк или веднаш по оброк .

## Бременост

Советувајте се со Вашиот лекар или фармацевт пред да земете било каков лек

.

Кажете му на Вашиот лекар ако сте бремени ( или мислите дека можеби сте бремени ).

Во период на бременост , таблетите КАЛЦИУМ КАРБОНАТ може да се земаат само по препорака на лекар .

## Доење

Советувајте се со Вашиот лекар или фармацевт пред да земете било каков лек .

Во период на доење , таблетите КАЛЦИУМ КАРБОНАТ може да се земаат само по препорака на лекар .

## Влијание врз способноста за возење или ракување со машини

Не е познато .

## Важни информации за некои составни компоненти на КАЛЦИУМ

## КАРБОНАТ

Таблетите КАЛЦИУМ КАРБОНАТ не содржат помошни супстанции за кои би требало да бидете предупредени .

## Употребување на други лекови

Ве молиме да имате во предвид дека овие укажувања можат да се однесуваат и на оние производи што сте ги земале во минатото или ќе ги земате во иднина .

Ве молиме да го информирате Вашиот лекар или фармацевт ако земате , или ако неодамна сте земале било кој друг лек , дури и оние кои не се на лекарски рецепт .

Информирајте го Вашиот лекар доколку земате додатоци на калциум или антациди , гликозиди на дигиталис , диуретици или кортикостероиди .

Исто така , информирајте го Вашиот лекар и доколку земате тироксин , бифосфонати , железо или флуориди , хинолонски и тетрациклински антибиотици . Кога ги земате овие лекови , оставете период од најмалку четири часа пред да ги земете таблетите КАЛЦИУМ КАРБОНАТ . Не земајте ги истовремено .

## 3. Како да се употребува КАЛЦИУМ КАРБОНАТ ?

<!-- image -->

Секогаш земајте ги таблетите КАЛЦИУМ КАРБОНАТ онака како што Ви кажал Вашиот лекар . Доколку не сте сигурни , консултирајте се со Вашиот лекар или фармацевт .

Возрасни , постари лица и деца : 3 таблети дневно , по можност една таблета наутро , една таблета на ручек и една таблета навечер .

Таблетите треба да се земат непосредно пред оброк , за време на оброк или веднаш по оброк .

Не се препорачува примена на КАЛЦИУМ КАРБОНАТ таблетите кај деца под 6 годишна возраст .

Ако имате впечаток дека ефектот на КАЛЦИУМ КАРБОНАТ е премногу силен или премногу слаб , посоветувајте се со Вашиот лекар или фармацевт .

## Ако сте земале поголема доза КАЛЦИУМ КАРБОНАТ отколку што треба

Секогаш земајте онолку таблети колку што Ви кажал Вашиот лекар . Ако сте земале премногу од таблетите КАЛЦИУМ КАРБОНАТ , обратете се кај Вашиот лекар или фармацевт или одете во ургентното одделение во најблиската болница . Со вас земете го пакувањето од лекот и преостанатите таблети .

## Ако сте заборавиле да земете КАЛЦИУМ КАРБОНАТ

Ако сте испуштиле или заборавиле да го употребите лекот , употребете го што побрзо . Ако се приближува времето за наредната доза , почекајте , не ја употребувајте пропуштената доза туку наредната доза .

Не употребувајте наеднаш двојна доза за да ја надоместите пропуштената доза .

## Ефекти кога престанува третманот со КАЛЦИУМ КАРБОНАТ

Секогаш разговарајте со Вашиот лекар или фармацевт пред да ја прекинете терапијата со лекот .

## 4. Можни несакани дејства

Како и сите лекови , КАЛЦИУМ КАРБОНАТ може да има несакани дејства , кои не се појавуваат кај секого .

Ретки несакани дејства ( се јавуваат кај помалку од 1 на 1000 пациенти ):

- -запек , гасови , гадење , стомачни болки , пролив .

Доколку лекот го земате долг временски период , Вашиот лекар може повремено да го провери нивото на калциум во крвта и да направи анализа на урината за да ја провери функцијата на бубрезите .

Ако приметите било какви несакани дејства кои не се споменати во ова упатство , Ве молиме да го информирате Вашиот лекар или фармацевт .

## 5. Чување на КАЛЦИУМ КАРБОНАТ

Да се чува на температура до 25ºC.

Да се чува во оригинално пакување .

Лекот чувајте го на места недостапни за деца .

## Рок на употреба

Лекот не смее да се употребува по датумот на истекот на рокот на употреба што е наведен на пакувањето .

## Начин на издавање на лекот

Лекот се издава во аптека само на рецепт .

## Датум на последната ревизија на внатрешното упатство

Внатрешното упатство е одобрено на 16.07.2013

Број на решението за ставање на лекот во промет

<!-- image -->

15-992/13

<!-- image -->
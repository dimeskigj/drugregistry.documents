<!-- image -->

## УПАТСТВО ВО ПАКУВАЊЕТО: ИНФОРМАЦИИ ЗА КОРИСНИКОТ. IBANDRONIC ACID ALKALOID® /ЈИБАНДРОНСКА КИСЕЛИНА

## АЛКАЛОИД" 150 те филм-обложени таблети

(ibandronic acid)

## Пред употреба на лекот внимателно прочитајте го упатството.

- -Чувајте го упатството. Можеби ќе треба да го прочитате повторно.
- -Ако имате дополнителни прашања, обратете се кај Вашиот доктор или фармацевт.
- -Овој лек Ви е препишан Вам лично и не треба да го давате на други лица, бидејќи може да им наштети дури и ако нивните симптоми се исти како Вашите.
- -Ако некоја од несаканите појави стане сериозна или ако забележите несакана појава која не е наведена во ова упатство, Ве молиме известете го Вашиот доктор или фармацевт.

## Упатството содржи:

око

- Што претставува Ибандронска киселина Алкалоид и за што се употребува
- Што мора да знаете пред да употребите Ибандронска киселина Алкалоид
- Како да се употребува Ибандронска киселина Алкалоид
- Можни несакани дејства
- Како да се чува Ибандронска киселина Алкалоид
- Дополнителни информации

## 1. ШТО ПРЕТСТАВУВА ИБАНДРОНСКА КИСЕЛИНА АЛКАЛОИД И ЗА ШТО СЕ УПОТРЕБУВА

Лекот Ибандронска киселина Алкалоид спаѓа во групата лекови наречени бифосфонати и содржи активна супстанција ибандронска киселина. Лекот Ибандронска киселина Алкалоид може да го намали губењето на коскената маса и да ја зголеми коскената маса кај повеќето жени кои го употребуваат, иако тие нема да бидат во можност да ја видат или да ја почувствуваат разликата. Ибандронска киселина Алкалоид може да помогне да се намали ризикот од кршење на коските (скршеници). Намалувањето на ризикот се однесува на скршениците на "рбетот, но не и на колкот.

Ибандронска киселина Алкалоид се препишува за лекување постменопаузална остеопороза кога ризикот од појава на скршеници е зголемен. Остеопорозата е состојба при којашто се намалува густината на коските, што е честа појава кај жените во постменопауза. Во менопаузата јајниците на жената престануваат да го произведуваат женскиот хормон естроген кој помага да се задржи цврстината на коските.

Колку порано жената ќе влезе во менопауза, толку е поголем ризикот од појава на скршеници при остеопороза.

## Ризикот од скршеници се зголемува и при:

- -недоволен внес на калциум и на витамин Д во исхраната;
- -пушење или консумирање на поголеми количини Ha алкохол;
- -недоволно движење или неправење вежби со сопствената тежина;
- -фамилијарна историја на остеопороза.

1

ј

<!-- image -->

Здравиот начин на живот исто така влијае на добрите резултати од терапијата. Ова вклучува:

- -балансирана исхрана богата со калциум и со витамин Д;
- -пешачење или вежби при коишто телото се оптоварува со сопствената тежина;
- -непушење и неконсумирање на поголеми количини на алкохол.

## 2. . ШТО МОРА ДА ЗНАЕТЕ ПРЕД ДА УПОТРЕБИТЕ ИБАНДРОНСКА КИСЕЛИНА АЛКАЛОИД

## Немојте да употребувате Ибандронска киселина Алкалоид ако:

- -сте алергични на ибандронска киселина или на некои други состојки на лекот (наведени во точка 6);
- -имате некакви проблеми со хранопроводот, на пр. стеснување на хранопроводот или отежнато голтање;
- -не можете да стоите или да седите исправено барем еден час (60 минути);
- -имате или сте имале ниско ниво на калциум во крвта. Ве молиме консултирајте се со Вашиот доктор.

## Бидете особено претпазливи со Ибандронска киселина Алкалоид

Остеонекроза на вилицата (ОНВ) е многу ретко несакано дејство пријавено во постмаркетиншкиот период на лекот, од пациенти кои примаат Ибандронска киселина за лекување остеопороза. ОНВ може да се случи и по прекинот на

е тешко се лекува. Со цел да се намали ризикот од развој на остеонекроза на вилицата, постојат некои мерки на претпазливост коишто треба да се преземат.

терапијата. OHB болна состојба којашто

Пред да го почнете лекувањето кажете му на Вашиот доктор или на медицинската сестра ако:

- -имате некакви проблеми со устата или со забите, на пр. расипани заби, заболување на непцата, или ако треба да вадите заб;
- ~ He одите на рутински стоматолошки прегледи и ако не сте биле на преглед подолго време;
- -сте пушач (што може да го зголеми ризикот од проблеми со забите);
- -претходно сте биле лекувани со бифосфонати (се користат за лекување или за спречување болести на коските);
- -земате лекови наречени кортикостероиди (на пр. преднизолон или дексаметазон); -имате рак.

Вашиот доктор може да Ве упати на стоматолошки преглед пред да започнете со терапијата со Ибандронска киселина Алкалоид.

Додека го примате лекот, треба да одржувате добра орална хигиена (вклучувајќи и редовно четкање на забите) и да одите на рутински стоматолошки прегледи. Ако носите протези, треба да бидете сигурни дека тие се вклопуваат правилно. Ако треба да Ви прават стоматолошка интервенција (на пр. вадење заб), информирајте го Вашиот доктор за тоа и кажете му на стоматологот дека се лекувате со Ибандронска киселина Алкалоид.

Веднаш контактирајте со Вашиот доктор и со стоматологот ако имате некакви проблеми со устата или со забите, на пр. разлабавување на забите, болка или оток, незараснување на раните или гноење на забите, кои би можеле да бидат знаци на остеонекроза на вилицата.

Некои луѓе треба да бидат особено претпазливи додека примаат Ибандронска киселина Алкалоид. Разговарајте со Вашиот доктор пред да земете Ибандронска киселина

## Алкалоид ако:

- -имате нарушувања на метаболизмот на минералите (на пр. недостиг на витамин Дд);
- -имате проблеми со бубрезите;
- -имате дигестивни проблеми и/или проблеми со голтањето.

Ако не се написте цела чаша вода при примањето на лекот и/или ако легнете во рок од еден час по земањето на лекот Ибандронска киселина Алкалоид, може да Ви се појави иритација, воспаление или улцерација на хранопроводот, често придружени со симптоми на силна болка во градите, тешка болка по голтање на храната и/или на пијалаците, тешко гадење или повраќање. Ако се појават наведените симптоми, престанете да го земате лекот Ибандронска киселина Алкалоид и веднаш кажете му на Вашиот доктор (видете го делот 3).

## Деца и адолесценти

Ибандронска киселина Алкалоид не се дава на деца и на адолесценти под 18 години.

## Употреба на други лекови

Ве молиме да го известите Вашиот доктор или фармацевт ако употребувате или ако неодамна сте употребувале други лекови, вклучувајќи и лекови што се земаат без рецепт.

## Известете го Вашиот доктор ако употребувате:

- -додатоци коишто содржат калциум, магнезиум, железо или алуминиум, бидејќи може да влијаат на ефектот на лекот Ибандронска киселина Алкалоид.
- ~ ацетилсалицилна киселина и други нестероидни антиинфламаторни лекови (НСАИЛ) (вклучувајќи ги и ибупрофен, диклофенак натриум и напроксен) кои може да го иритираат желудникот и цревата. Ист ефект може да има и лекот Ибандронска киселина Алкалоид. Бидете особено претпазливи ако го примате овој лек заедно со антивоспалителни лекови.

Откако ќе ја проголтате Вашата месечна таблета Ибандронска киселина Алкалоид, почекајте 1 час пред да земете кој било друг лек, вклучувајќи и лекови за отежнато варење на храната, додатоци на калциум или витамини.

## Земање Ибандронска киселина Алкалоид со храна и со пијалак

Не земајте Ибандронска киселина Алкалоид со храна. Лекот е помалку ефикасен ако се зема со храна.

Може да се пие вода, но не и други пијалаци. Земете го лекот со нискоминерална вода (мека вода).

## Бременост и доење

Лекот Ибандронска киселина Алкалоид го користат само жени коишто се во менопауза. Жените коишто се во репродуктивниот период не треба да го примаат овој лек. Не земајте Ибандронска киселина Алкалоид ако сте бремена или ако доите.

Прашајте го Вашиот доктор или фармацевт пред да земете каков било лек.

## Влијание врз способноста за возење автомобил и за ракување со машини

Може да возите и да ракувате со машини бидејќи лекот Ибандронска киселина Алкалоид нема или има незначително влијание врз способноста за возење и за ракување со машини. 1

## Ибандронска киселина Алкалоид содржи лактоза монохидрат.

Ако Вашиот доктор Ви кажал дека не поднесувате некои шеќери, пред да го употребите овој лек контактирајте со докторот.

## 3. KAKO ДА СЕ УПОТРЕБУВА ИБАНДРОНСКА КИСЕЛИНА АЛКАЛОИД

Секогаш земајте Ибандронска киселина Алкалоид како што Ви препорачал докторот. Секогаш треба да проверите со Вашиот доктор или фармацевт ако не сте сигурни.

## Вообичаена доза на лекот Ибандронска киселина Алкалоид е една таблета еднаш месечно.

## Земање на месечната таблета

Важно е да се следат внимателно долунаведените упатства. Tue ќе помогнат лекот да стигне побргу до желудникот и да се намали веројатноста за иритација на хранопроводот.

- -Примајте по една таблета Ибандронска киселина Алкалоид од 150 те еднаш месечно.
- -Изберете еден ден од месецот кој ќе биде лесно да се запомни. Може да изберете или ист датум или ист ден (на пр. првиот ден во месецот или првата недела од секој месец) за земање на таблетата Ибандронска киселина Алкалоид. Изберете датум кој најдобро одговара на Вашата рутина.
- -Таблетата Ибандронска киселина Алкалоид треба да се зема најрано по 6 часа од последното консумирање храна или пијалаци (не вклучувајќи ја водата).

## Како да ја земате таблетата Ибандронска киселина Алкалоид

- -Откако ќе се разбудите.
- -Пред да јадете или да пиете нешто (на празен стомак).
- -Проголтајте ја таблетата со полна чаша вода (најмалку 180 ml).

Немојте да ја земате таблетата со вода со висока концентрација на калциум, со овошен сок или со некој друг пијалак. Ако постои можност да има потенцијално високо ниво на калциум во водата од чешма (тврда вода), препорачливо е да се користи флаширана вода со ниска содржина на минерали.

- -Проголтајте ја таблетата цела, не ја џвакајте, не ја кршете и не чекајте да се раствори во плунката во устата.

## 60 минути по пиењето на таблетата

- -Не легнувајте. Ако не останете исправени (стоење или седење), дел од лекот може да се врати назад во хранопроводот.
- -Не јадете ништо.
- -Не пијте ништо освен вода доколку имате потреба.
- -Не пијте други лекови.
- -Откако ќе помине еден час може да јадете, да пиете течности, лекови и да легнете доколку сакате.

<!-- image -->

<!-- image -->

<!-- image -->

Континуирано лекување со Ибандронска киселина Алкалоид

Важно е да го земате лекот Ибандронска киселина Алкалоид секој месец, додека Вашиот доктор смета дека е потребно. По 5-годишно користење на лекот Ибандронска киселина Алкалоид, консултирајте се со Вашиот доктор дали треба да се продолжи лекувањето.

Ако сте зеле поголема доза Ибандронска киселина Алкалоид отколку што треба Ако по грешка сте зеле повеќе од една таблета, веднаш напијте се чаша млеко и разговарајте со Вашиот доктор.

Не си предизвикувајте повраќање и не легнувајте — тоа може да предизвика лекот да се врати назад во хранопроводот и да го иритира.

Ако сте заборавиле да земете Ибандронска киселина Алкалоид

- -Ако сте заборавиле да ја земете таблетата утрото на избраниот ден, не ја земајте во текот на денот.

Наместо тоа, погледнете во Вашиот календар и видете кога е следната планирана доза:

- -Ако сте заборавиле да земете таблета на избраниот ден,а следната планирана доза е во следните 1 до 7 дена ...

Никогаш не земајте две таблети Ибандронска киселина Алкалоид во текот на една недела. Треба да чекате до наредната доза и да продолжите со планираниот распоред на земање — една таблета, еднаш месечно, во планираниот ден.

- -Ако сте заборавиле да земете таблета на избраниот ден и следната планирана доза е повеќе од 7 дена далеку ...

Таблетата треба да се земе наредното утро и да се продолжи со планираниот распоред на земање — една таблета, еднаш месечно, во планираниот ден.

## Ако престанете да земате Ибандронска киселина Алкалоид

Не прекинувајте да ги земате Вашите таблети затоа што се чувствувате подобро. Многу е важно да продолжите да земате Ибандронска киселина Алкалоид онолку долго колку Ви препорачал докторот.

Ако имате дополнителни прашања за употребата на овој лек, консултирајте се со Вашиот доктор или фармацевт.

## 4. МОЖНИ НЕСАКАНИ ДЕЈСТВА

Како и сите лекови и лекот Ибандронска киселина Алкалоид може да предизвика несакани дејства коишто не се појавуваат кај сите пациенти.

Разговарајте веднаш со медицинска сестра или со доктор ако забележите некој од следните сериозни несакани ефекти — можеби ќе Ви биде потребен итен медицински третман:

Помалку чести (се појавуваат кај помалку од 1 на 100 пациенти):

- -тешка болка во градите, тешка болка по голтање храна или пијалак, гадење, повраќање, отежнато голтање. Може да имате тешко воспаление на хранопроводот, можеби и со рани или со стеснувања на хранопроводот.

Ретки (се појавуваат кај 1 на 1 000 пациенти):

- -чешање, оток на лицето, усните, јазикот и на грлото, отежнато дишење;
- -упорна болка во очите и воспаление;
- -појава на нова болка, слабост или на непријатност во бутовите, колковите или во препоните. Може да имате рани знаци на можна скршеница на бутната коска.

Многу ретки (се појавуваат кај ! на 10 000 пациенти):

- -болка во устата или во вилицата. Може да имате рани знаци на сериозни проблеми со вилицата (некроза на коската на вилицата).
- -болки во увото, исцедок од увото и/или инфекција на увото (може да бидат знаци на оштетување на коските во увото).
- -сериозна алергиска реакција, потенцијално опасна за животот;
- -тешки несакани реакции на кожата.

## Други можни несакани ефекти

Чести (се појавуваат кај 1 на 10 пациенти):

- -главоболка;
- -жиговина, непријатност при голтање, болка во желудникот и во стомакот (може да се должи на воспаление на желудникот), тешкотии при варењето на храната, гадење, пролив;
- -мускулни грчеви, вкочанетост на зглобовите и на екстремитетите;
- -симптоми слични на грип, вклучувајќи треска, тресење и растрепереност, чувство на непријатност, болки во коските, болки во мускулите и во зглобовите. Разговарајте со медицинска сестра или со доктор доколку некои ефекти стануваат проблематични или доколку траат повеќе од неколку дена;
- -исип.

Помалку чести (се појавуваат кај помалку од 1 на 100 пациенти):

- -вртоглавица;
- -испуштање гасови, подуеност на стомакот:
- -болка во грбот;
- -чувство на замор и исцрпеност;
- -напади на астма.

Ретки (се појавуваат кај 1 на 1 000 пациенти):

- -воспаление на дуоденумот (првиот дел од цревото), со болки во стомакот;
- -уртикарија (исип сличен на оној што се појавува при допир со коприва).

Ако некој од наведените несакани ефекти стане сериозен или ако забележите несакани ефекти кои не се наведени во ова упатство, Ве молиме кажете му на Вашиот доктор или фармацевт.

## Пријавување несакани дејства

Пријавувањето на сомнителните несакани реакции по пуштањето на лекот во промет е многу важно. Со тоа се овозможува континуирано следење на односот корист — ризик на медицинскиот производ. Несаканите дејства на лекот можете да ги пријавите до Агенцијата за лекови и медицински средства на Република Македонија (МАЛМЕД).

## 5. KAKO ДА СЕ ЧУВА ИБАНДРОНСКА КИСЕЛИНА АЛКАЛОИД

Лекот не бара посебни услови за

киселина по датумот на истекот на рокот на употреба, наведен на пакувањето. Датумот на истекот на рокот на употреба се однесува

чување. Лекот треба да се чува надвор од дофат на деца! Не употребувајте Ибандронска Алкалоид

<!-- image -->

на последниот ден од тој месец.

Лековите не треба да се исфрлаат во отпадна вода, ниту во смет од домаќинството. Прашајте го Вашиот фармацевт како да ги отстраните лековите кои повеќе не Ви се потребни. Овие мерки ќе помогнат да се заштити околината.

## б. ДОПОЛНИТЕЛНИ ИНФОРМАЦИИ

## Што содржи лекот Ибандронска киселина Алкалоид

Активна супстанција: ибандронска киселина.

Една таблета содржи 150 mg ибандронска киселина (еквивалентно на 168,75 mg натриум ибандронат).

## Помошни состојки:

ЈТаблетно јадро: лактоза монохидрат; магнезиум стеарат; колоиден силициум диоксид, безводен; натриум кроскармелоза; микрокристална целулоза.

Филм-обвивка: хидроксипропилцелулоза; титан диоксид (E171); макрогол 6000.

## Изглед на лекот Ибандронска киселина Алкалоид и содржина на пакувањето

Бели, долгнавести, филм-обложени таблети. На едната страна на таблетата е изгравирано ,,LC".

Таблетите се спакувани во Alu/Alu блистер.

Секој блистер содржи по | или по 3 таблети.

Кутија со | таблета (еден блистер co 1-една таблета) и упатство за пациентот.

Кутија со 3 таблети (еден блистер со 3-три таблети) и упатство за пациентот.

## Начин на издавање на лекот

Лекот може да се издава во аптека само на рецепт (Р).

Број и датум на решението за промет

## Производител и носител на одобрението за ставање на лекот во

АЛКАЛОИД АД Скопје

бул. Александар Македонски 12 1 000 Скопје, Република Македонија

тел.:

+

389 2 31 04 000

факс:

+ 389 2 31 04 021

www.alkaloid.com.mk

Датум на последната ревизија на упатството

Јули 2017 г.

<!-- image -->

## промет
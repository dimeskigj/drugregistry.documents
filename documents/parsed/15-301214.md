## ВНАТРЕШНО УПАТСТВО: УПАТСТВО ЗА ПАЦИЕНТОТ Глукоза 5 Браун раствор за инфузија 50 mg/ml

Глукоза

## Пред употреба на лекот внимателно прочитајте го целото упатство бидејќи содржи важни информации за Вас.

- -Чувајте го упатството. Можеби ќе треба да го прочитате повторно.
- -Ако  имате  дополнителни  прашања,  обратете  се  кај  Вашиот  лекар,  фармацевт  или медицинска сестра.
- -Овој лек Ви е препишан Вам лично. Не треба да им го давате на други лица. Може да им нашетети дури и ако нивните симптоми се исти како Вашите.
- -Ако  забележите  некое  несакано  дејство,  известете  ги  Вашиот  лекар,  фармацевт  или медицинска сестра. Тоа исто важи и ако забележите несакани дејства кои не се наведени во ова упатство. Видете го делот 4.

## Што содржи ова упатство

1. Што е Глукоза 5 Браун и за што се употребува
2. Што треба да знаете пред да го употребите Глукоза 5 Браун
3. Како се употребува Глукоза 5 Браун
4. Можни несакани дејства
5. Начин на чување на Глукоза 5 Браун
6. Содржина на пакувањето и други информации

## 1. Што е Глукоза 5 Браун и за што се употребува

Глукоза 5 Браун е стерилен раствор на глукоза во вода, кој може да се користи за да Ви се дадат течности и глукоза, или може да се користи како раствор за растварање на други лекови.

Глукоза 5 Браун ќе го добиете преку интравенска капалка (т.е. со интравенска инфузија).

## 2. Што треба да знаете пред да го употребите Глукоза 5 Браун

## Нема да добиете Глукоза 5 Браун

## ако имате:

- превисоко ниво на шеќер во крвта (хипергликемија) за чија контрола се потребни повеќе од 6 инсулински единици на час
- високо ниво на млечна киселина во крвта (млечна ацидоза)

Не смеете да добиете големи количини од овој раствор ако имате:

- премногу вода во телото (хипотонична хиперхидратација или изотонична хиперхидратација)
- акутна срцева слабост (акутна конгестивна срцева слабост)
- вода во белите дробови (пулмонарен едем)

Глукоза 5 Браун не смее да се користи сам за третман на недостаток од течности, бидејќи воопшто не содржи соли (електролити).

## Предупредувања и мерки на претпазливост

Посоветувајте  се  со  Вашиот  лекар,  фармацевт  или  медицинска  сестра  пред  да  го употребите Глукоза 5 Браун.

Овој  лек  не  смее  да  се  користи  за  третман  на  недостаток  од  течности  без  соодветна администрација  на  соли  (види  исто  така  '  Нема  да  добиете  Глукоза  5  Браун'  погоре), бидејќи  може  значително  да  ја  намали  концентрацијата  на  соли  во  крвта  (особено  на калиум и натриум). Недостатокот на соли може да предизвика проблеми со срцето и да го  оштети  мозокот.  Особено  изложени  на  овој  ризик  се  децата,  постaрите  пациенти  и пациентите со лоша општа состојба.

Ќе се осигура соодветно снабдување со соли (особено со калиум и натриум).

Кај Вас ќе се направи проверка на нивото на шеќер во крвта, течностите, електролитите (особено  натриумот  и  калиумот)  и  ацидно-базната  рамнотежа  за  да  се  осигура  дека нивоата се соодветни додека ја примате инфузијата. За таа цел може да Ви земат крвни примероци.

Ако е потребно, Вашето ниво на шеќер во крвта ќе се контролира со давање на инсулин. Вашиот лекар ќе има предвид дека во тој случај може да се намали нивото на калиум во крвта.

Вашиот лекар многу внимателно ќе процени дали овој лек е соодветен за Вас во случај ако имате:

-  дијабетес мелитус
-  некакво нарушување на метаболизмот на глукоза (на пр. по операции или повреди)
-  нарушување на Вашата бубрежна функција.

Обично  не  треба  да  го  добиете  овој  лек  ако  страдате  или  неодамна  сте  страдале  од мозочен удар освен во случај ако Вашиот лекар смета дека тоа е од суштинска важност за Вашиот опоравок.

Ако исто така добивате и крвна трансфузија, таа ќе Ви се даде преку друго цевче.

Вашиот лекар ќе ги има предвид безбедносните информации на лекот што ќе се раствора или разредува во Глукоза 5 Браун.

## Деца

Бидејќи  децата  може  да  имаат  нарушена  способност  за  регулирање  на  течности  и електролити, посебно внимание ќе се посвети кога ќе им се даде овој лек на нив. Нивоата на телесните течности, создавањето на урина и концентрациите на електролити во крвта и урината ќе бидат внимателно проверени. Во некои состојби (болка, анксиозност, по операција, гадење, повраќање, треска, сепса, намален  крвен  волумен,  нарушувања  на  дишењето,  инфекции  на  централниот  нервен систем, нарушувања на метаболизмот, хормонски нарушувања), телото може да произведе повеќе од одреден хормон (ADH) што го зголемува задржувањето на водата. Кога се додаваат раствори само со ниски концентрации  на сол како овој лек, концентрацијата  на  натриум  во  телото  може  да  стане  прениска  (хипонатремија).  Ова може да  доведе  до  главоболка,  гадење,  напади,  летаргија,  кома,  отекување  на  мозокот предизвикано од вишокот вода  (церебрален едем) и смрт и се смета за медицински итен случај.

## Други лекови и Глукоза 5 Браун

Известете го Вашиот лекар ако земате, неодамна сте земале или ако планирате да земате некои други лекови.

Вашиот лекар ќе има предвид дека некои лекови може да влијаат врз метаболизмот на глукозата.

Мора да се земат предвид безбедносните информации за лекот што ќе се раствара или разредува во Глукоза 5 Браун.

## Бременост и доење

Ако  сте  бремена  или  ако  доите,  ако  мислите  дека  сте  бремена  или  ако  планирате  да останете бремена, посоветувајте се со Вашиот лекар пред да го земете овој лек.

## Бременост

Вашиот лекар внимателно ќе одлучи дали треба или не треба да го примате овој раствор ако сте бремена.

## Доење

Вашиот лекар внимателно ќе одлучи дали треба или не треба да го примате овој раствор ако го доите Вашето дете.

## Возење и ракување со машини

Овој лек не влијае врз способноста за возење и ракување со машини.

Мора да се земат предвид безбедносните информации за секој лек што ќе се раствора или разредува во Глукоза 5 Браун.

## 3. Како се употребува Глукоза 5 Браун

## Дозирање

Количината  на  Глукоза  5  Браун  која  ќе  Ви  биде  дадена,  ќе  биде  одредена  од  Вашиот лекар.

Кога ќе Ви се даде овој лек за снабдување со течности, количината на растворот што ќе го добиете зависи од Вашата возраст,  Вашата тежина и од Вашата медицинска и физичка состојба. Максималните дози наведени подолу ќе бидат земени во предвид.

Кога  овој  лек  се  користи  за  растворање  или  разредување  на  други  лекови  што  Ви  се дадени,  количината  на  растворот  што  ќе  ја  добиете  ќе  зависи  од  концентрацијата  на лекот  што  ќе  се  раствора  или  разредува.  Ќе  се  земат  предвид  максималните  дози наведени подолу.

## Возрасни

## Максимална дневна доза

До 40 ml на килограм телесна тежина дневно, што одговара на 2 g глукоза на килограм телесна тежина дневно.

## Максимална брзина на инфузија

Максималната  брзина  на  инфузијата  е  5 ml  на  килограм  телесна  тежина  на  час,  што одговара на 250 mg глукоза на килограм телесна тежина на час.

Вкупните дневни потреби за течности и глукоза ќе бидат земени во предвид.

## Употреба кај деца

Ако Глукоза 5 Браун се дава на деца, дозата треба да биде што е можно пониска. Солите мора да се надоместат според потребите. Видете го делот 2. ̏ Деца̏ .

Овој лек е за интравенска употреба (тоа значи дека се администрира преку мала цевка поставена во вена). Може да се администрира во периферните вени. Сепак, оваа можност е ограничена во зависност од природата на секој лек растворен или разреден во Глукоза 5 Браун.

## Ако сте добиле Глукоза 5 Браун раствор повеќе отколку што е потребно

Не е веројатно дека тоа ќе се случи затоа што Вашиот лекар ја одредува Вашата дневна доза.

Предозирањето со глукоза може да доведе до:

-  превисоко ниво на шеќер во крвта (хипергликемија),
-  губење на глукоза преку урината (глукозурија),
-  дефицит на течности со абнормално висока концентрација на телесните течности (хиперосмоларна дехидратација),
-  нарушување на свеста или бесвесност поради екстремно високо ниво на шеќер во крвта  или  преголема  концентрација  на  телесните  течности  (хипергликемичнахиперосмоларна кома)

Предозирањето на течности може да доведе до вишок на течности во телото проследено со:

-  зголемена напнатост на кожата,
-  чувство на тежина и отекување на нозете (конгестија во вените),
-  отекување  на  телесните  ткива  (едеми),  можно  е  со  вода  на  белите  дробови (белодробен едем) или отекување на мозокот (мозочен едем)
-  абнормално високо или ниско ниво на електролити во крвта, на пример, ниско ниво на натриум (хипонатремија) или ниско ниво на калиум (хипокалемија)
-  пореметување на ацидно-базната рамнотежа.

Во  случај  на  предозирање  може  да  имате  чувство  на  мачнина  или  да  страдате  од повраќање и грчеви.

Дополнителни  знаци  од  предозирањето  може  да  се  јават  зависно  од  лекот  што  ќе  се раствора или разредува во Глукоза 5 Браун.

Во тој случај, ќе се намали брзината на инфузијата или сосема ќе се запре.

Вашиот  лекар  ќе  одлучи  дали  Ви  е  потребен  некој  дополнителен  третман,  како  на пример,  администрација  на  инсулин,  лекови  со  кои  се  зголемува  излачувањето  на урината (диуретици) или соли.

Ако имате дополнителни прашања во врска со употребата на овој производ, обратете се кај Вашиот лекар или фармацевт.

## 4. Можни несакани дејства

Како и сите лекови, овој лек може да предизвика несакани дејства, иако не се појавуваат кај секого.

Непознато (честотата не може да се процени од достапните податоци) ● абнормално високи или ниски нивоа на електролити во крвта, на пример, недоволно натриум (хипонатремија) или недоволно калиум (хипокалемија).

Ако  забележите  некои  несакани  дејства,  известете  ги  Вашиот  лекар,  фармацевт  или медицинска сестра. Тоа исто важи и ако забележите несакани дејства кои не се наведени во ова упатство.

Несаканите  реакции  од  лековите  може  да  ги  пријавите  во  Националниот  центар  за фармаковигиланца  при  Агенцијата  за  лекови  и  медицински  средства  (ул.Св.Кирил  и Методиј  бр.54  кат  1)  или  по  електронски  пат  преку  веб  страната  на  Агенцијата http://malmed.gov.mk/.

## 5. Начин на чување на Глукоза 5 Браун

Лекот да се чува надвор од дофат на децата.

Да  не  се  употребува  лекот  по  истекот  на  рокот  на  употреба  означен  на  етикетите  на шишето или ќесата и картонското пакување. Рокот на употреба истекува на последниот ден од месецот кој е назначен.

За овој лек не се потребни посебни услови на чување.

Да се користи само ако растворот е бистар и безбоен или речиси безбоен и ако садот и неговото затворање се неоштетени.

Садовите  се  само  за  еднократна  употреба.  Отстранете  го  садот  и  сите  остатоци  по употребата.

Не  фрлајте  ги  лековите  преку  отпадни  води  или  домашен  отпад.  Консултирајте  го Вашиот  фармацевт  како  да  ги  фрлите  лековите  што  повеќе  не  ги  употребувате.  Овие мерки ќе помогнат да се заштити животната средина.

## 6. Содржина на пакувањето и други информации

## Што содржи Глукоза 5 Браун

-  Активната супстанција е глукоза . Литар од овој лек содржи 55 g глукоза монохидрат, еквивалентно на 50 g глукоза.
-  Друга состојка е вода за инјекции.

| Енергетска вредност             | 837 kj/l ≙ 200 kcal/l   |
|---------------------------------|-------------------------|
| Теоретска осмоларност           | 278 mOsm/l              |
| Киселост (титрација до рН 7,4): | ˂ 0,5 mmol/l NaOH       |
| pH                              | 3,5 - 5,5               |

## Како изгледа Глукоза 5 Браун и содржина на пакувањето

Глукоза 5 Браун е раствор за инфузија (за администрирање преку интравенска капалка).

Бистар, безбоен или речиси безбоен раствор  на глукоза во вода.

Достапен е во:

- шишиња од безбојно стакло со содржина од 250 ml или 500 ml,

```
достапни во пакување:  10 × 250 ml 10 × 500 ml
```

- безбојни  пластични  (полиетиленски)  шишиња  со  содржина  од  100 ml,  250 ml, 500 ml или 1000 ml,
-  Пластични ќеси ('Ecobag') со содржина од 100 ml, 250 ml, 500 ml или 1000 ml, достапни во пакување:  20 × 100 ml

достапни во пакување:  10 × 100 ml, 20 × 100 ml

10 × 250 ml, 20 × 250 ml

10 × 500 ml

10 × 1000 ml

20 × 250 ml

20 × 500 ml

10 × 1000 ml

Може да не се во промет сите големини на пакувања.

## Носител на одобрението за ставање во промет и производител

Б.Браун Адриа д.о.о. Загреб- Претставништво Скопје

Ул. СКУПИ 3 Бр. 55, Скопје, Македонија

## Производители:

B. Braun Melsungen AG, Carl-Braun-Straße 1, 34212 Мелсунген, Германија

B.Braun Medical SA, Carretera de Terressa, 121, 08191 Руби(Барселона), Шпанија

B.Braun Pharmaceuticals S.A., Lois Pasteur 2, 300264 Темишвар, Романија

Датум на последната ревизија на внатрешното упатство Јуни 2018.

## Следните информации се наменети само за здравствени работници:

## Инкомпатибилност

Бидејќи Глукоза 5 Браун има кисело рН, инкомпатибилности може да настанат при мешање со други медицински производи и со крв.

Информациите за компатибилноста може да се побараат од производителот на додадениот лек. Еритроцититните концентрати не смеат да се суспендираат во Глукоза 5 Браун поради ризикот од псеудо-аглутинација.

## Посебни мерки на претпазливост за отстранување и друго ракување

Администрацијата треба да започне веднаш по поврзувањето на садот со системот и опремата за инфузија.

Пред додавање на додаток или подготовка на хранлива смеса, физичката и хемиската компатибилност мора да се потврдат. Бидејќи Гликоза 5 Браун има кисела pH вредност, инкомпатибилност може да настане при мешање со други лекови. Информациите за компатибилноста може да се побараат од производителот на додадениот лек. Кога додавате адитиви, следете ги вообичаените мерки на претпазливост на асептичност.

## Рок на траење по првото отворање

Откако ќе се отворат садовите, содржината мора да се искористи веднаш.

## Рок на траење по додавање на додатоци

Од микробиолошка гледна точка, производот треба да се искористи веднаш. Ако не се употреби веднаш, времето и условите за складирање  пред употреба се одговорност на корисникот и вообичаено не би требало да биде подолго од 24 часа на температура од 2 до 8°C, освен ако разредувањето е извршено во контролирани и потврдени асептички услови. Внимавајте на упатствата дадени од производителот на соодветниот додаток или лекот што треба да се разреди.

За целосни информации за овој лек, Ве молиме погледнете го Збирниот извештај за особините на лекот.
## УПАТСТВО ЗА ПАЦИЕНТОТ: ИНФОРМАЦИИ ЗА КОРИСНИКОТ

## SUTIREM / СУТИРЕМ 50 mg капсула, тврда

sunitinib

## Прочитајте го внимателно упатството пред да почнете да го земате лекот, бидејќи содржи важни информации за Вас.

- -Чувајте го упатството. Можеби ќе треба повторно да го прочитате.
- -Ако имате дополнителни прашања, прашајте го Вашиот лекар или фармацевт.
- -Овој лек Ви е препишан Вам лично и не треба да го давате на други лица, бидејќи може да им наштети, дури и ако нивните симптоми се исти како и Вашите.
- -Доколку искусите некои несакани дејства, обратете се кај Вашиот лекар или фармацевт. Ова се однесува и на сите несакани дејства кои не се наведени во ова упатство. Видете во делот 4.

## Во ова упатство:

1. Што претставува Сутирем и за што се употребува
2. Што треба да знаете пред да земете Сутирем
3. Како да се употребува Сутирем
4. Можни несакани дејства
5. Чување на Сутирем

## Што содржи Сутирем:

- -Активната супстанца е сунитиниб. Една капсула содржи 50 mg сунитиниб.
- -. Останатите состојки се:

Содржина на капсулата: целулоза, микрокристална (E460), манитол (E421), кроскармелоза натриум, повидон (E1201), магнезиум стеарат (E470b).

Обвивка на капсулата: црн железен оксид (E172), црвен железен оксид (E172), жолт железен оксид (E172), титаниум диоксид (E171), желатин.

Мастило за печатење, бело: шелак, титаниум диоксид (Е171), пропилен гликол (Е1520).

Видете во делот 2 „Сутирем содржи натриум".

## Како изгледа Сутирем и содржина на пакувањето

Желатински капсули со големина 1, со светлокафено капаче и со светлокафено тело, на телото со бело мастило е испечатено „50 та" и содржат жолти до портокалови гранули.

Пакување: картонска. кутиа Koja содржи . Алуминиум-ОРА/АШРУС 4

перфорирани блистери, од капсули, тврди.

Големина на

пакување:

28 капсули, тврди (блистер 7 х 4) / кутија.

## Производител

Remedica Ltd.

Aharnon Str., Limassol Industrial Estate 3056 Limassol, Kunap

<!-- image -->

## Носител на одобрение за ставање на лек во промет СЕПТИМА ДООЕЛ

бул. 3-та Македонска бригада бр. 92 1000 Скопје, Р.С. Македонија

## 1. ШТО ПРЕТСТАВУВА СУТИРЕМ И ЗА ШТО СЕ УПОТРЕБУВА

Сутирем содржи активна супстанци сунитиниб, која е инхибитор на протеинкиназата. Се користи за третирање на канцер, со спречување на активноста на посебна група протеини за кои се знае дека учествуваат во развојот и во ширењето на клетките на канцерот.

Сутирем се користи за третирање на возрасни лица со следните типови канцер:

- -Гастроинтестинален стромален тумор (GIST), тип на канцер на желудникот и на цревата, таму каде што иматиниб (друг лек против канцер) повеќе не делува или кога не смеете да примате иматиниб;
- -Метастатски карцином на бубрежните клетки (MRCC), тип бубрежен канцер, кој се проширил во другите делови на телото;
- -Невроендокрини тумори на панкреасот (рМЕТ) (тумори Ha клетките BO панкреасот коишто лачат хормони), кои напредувале или не можат да се отстранат со хируршка интервенција.

Доколку имате какви било прашања за тоа како Сутирем делува или зошто овој лек Ви е препишан Вам, обратете се кај Вашиот лекар.

## 2. ШТО ТРЕБА ДА ЗНАЕТЕ ПРЕД ДА ЗЕМЕТЕ СУТИРЕМ

## Не земајте Сутирем:

- -ако сте алергични на сунитиниб или на која било друга помошна состојка на овој лек (наведени во горниот дел на ова упатство).

## Предупредувања и мерки на претпазливост

Разговарајте со Вашиот лекар или фармацевт пред да земете Сутирем:

- -Ако имате висок крвен притисок. Сутирем може да зголеми крвниот притисок. За време на лекувањето со Сутирем, Вашиот лекар може да го контролира Вашиот крвен притисок и, ако е потребно, може да бидете лекувани со лекови за намалување на крвниот притисок.
- -Ако имате или сте имале болест на крвта, проблеми со крварење или модринки. Лекувањето со лекот Сутирем може да доведе до зголемен ризик од крварење или да доведе до промена на бројот на одредени клетки во крвта, што може да доведе до анемија или да влијае на способноста за згрутчување на крвта. Ако земате варфарин или аценокумарол, лекови коишто ја разредуваат крвта -и спречуваат згрутчување на крвта, може да имате поголем ризик од крварење, Кажете му на Вашиот лекар ако имате какво било крварење за време на лекувањето со Сутирем.

<!-- image -->

- -Ако имате проблеми со срцето. Сутирем може да предизвика проблеми со срцето. Кажете му на Вашиот лекар ако се чувствувате многу уморно, ако имате недостиг на воздух или ако имате отечени нозе и глуждови.
- -Ако имате невообичаени промени на срцевиот ритам. Сутирем може да предизвика отстапувања од нормалниот срцев ритам. Вашиот лекар може да направи електрокардиограм за да ги процени овие проблеми за време на Вашето лекување со Сутирем. Известете го Вашиот лекар ако чувствувате зашеметеност, ако имате несвестица или ако имате невообичаено срцебиење додека земате Сутирем.
- -Ako во блиското минато сте имале проблеми со крвни коагулуми во Вашите вени и/или артерии (видови крвни садови), вклучувајќи мозочен удар, срцев удар, емболија или тромбоза. Веднаш известете го Вашиот лекар ако за време на лекувањето со Сутирем добиете симптоми како што се болка или притисок во градите, болка во рацете, грбот, вратот или во вилицата, недостиг на воздух, вкочанетост или слабост на 1 страна од Вашето тело, тешкотии во говорот, главоболка или вртоглавица.
- -Ако имате или сте имале аневризма (зголемување и ослабување на зидот на крвниот сад) или пукнатина во зидот на крвниот сад.
- -Ако имате или сте имале оштетување на најмалите крвни садови познато како тромботична микроангиопатија (ТМА). Кажете му на Вашиот лекар ако развиете покачена треска, замор, модринки, крварење, отоци, конфузија, губење на видот и епилептични напади.
- -Ако имате проблеми со тироидната жлезда. Сутирем може да предизвика проблеми на тироидната жлезда. Кажете му на Вашиот лекар ако во текот на лекувањето со Сутирем побрзо се заморувате, генерално се чувствувате постудено отколку другите луѓе или ако гласот Ви се продлабочува. Лекарот ќе Ви ја провери функцијата на тироидната жлезда пред лекувањето и редовно ќе ја проверува во текот на лекувањето со Сутирем. Ако тироидната жлезда не Ви лачи доволно тироидни хормони, можеби ќе добиете лек кој ќе ги надомести хормоните на тироидната жлезда.
- -Ако имате или сте имале парушувања на панкреасот или на жолчното ќесе. Кажете му на Вашиот лекар ако развиете кој било од следните знаци и симптоми: болка во пределот на стомакот (горниот дел на стомакот), гадење, повраќање и треска. Овие симптоми можат да бидат предизвикани од воспаление на панкреасот или на жолчното ќесе.
- -Ако имате или сте имале проблеми со црниот дроб. Кажете му на Вашиот лекар ако дојде до појава на некој од следните знаци и симптоми на проблеми со црниот дроб за време на терапијата со Сутирем: чешање, пожолтување на очите или на кожата, темна урина, болка или непријатност во горниот десен дел на абдоменот. Вашиот лекар треба да направи тестови на крвта за да ја провери функцијата на црниот дроб пред и за време на терапијата со Сутирем и кога е клинички индицирано.
- -Ако имате или сте имале проблеми со бубрезите. Вашиот лекар ќе Ви ја следи функцијата на бубрезите.
- -Ако треба да имате хируршка интервенција или ако неодамна сте имале операција. Сутирем може да влијае на начинот на којшто Вашите рани заздравуваат. Најверојатно, лекувањето со Сутирем, ќе: Ви. биде прекинато доколку Ви претстои операција! Вашиот лекар ќе. одлучи кога повторно да почнете со употреба на Сутирем. ; с

<!-- image -->

- -Можеби ќе Ви биде советувано да направите стоматолошки преглед пред да започнете со терапијата со Сутирем:
- -ако имате или сте имале болка во устата, забите и/или во вилицата, оток или ранички во внатрешноста на устата, вкочанетост или чувство на тежина во вилицата или ако ви се клати заб, веднаш обратете се кај Вашиот лекар и стоматолог.
- -ако морате да направите инвазивен стоматолошки третман или операција на забите, кажете му на Вашиот стоматолог дека земате Сутирем, а особено ако истовремено примате или сте примале интравенски бифосфонати. Бифосфонатите се лекови коишто се користат за спречување на компликации на коските, коишто можеби Ви биле дадени за друга медицинска состојба.
- -Ако имате или сте имале нарушувања на кожата и на поткожното ткиво. Додека се лекувате со овој лек може да дојде до појава на гангренозна пиодермија ("pyoderma gangrenosum") (болни чирови на кожата) или на некротизирачки фасциитис ("necrotising fasciitis") (инфекција на кожата/мекото ткиво која што бргу се шири и може да биде опасна по животот). Веднаш обратете се кај Вашиот лекар ако се појават симптоми на инфекција околу местото на повредата на кожата, вклучувајќи треска, болка, црвенило, оток или дренажа на гној или на крв. Оваа состојба генерално се повлекува по прекин на употребата на сунитиниб. Биле пријавени тешки кожни исипи (Stevens-Johnsonов синдром, токсична епидермална некролиза, еритема мултиформе) при употреба на сунитиниб, појавувајќи се на почетокот на трупот како црвеникави точки, налик на мета или како кружни дамки, често со централен меур. Осипот може да напредува до широко распростанети пликови или до лупење на кожата и може да биде опасен по живот. Ако забележите осип или некој од наведените кожни симптоми, веднаш побарајте совет од лекар.
- -Ако имате или сте имале напади. Известете го Вашиот лекар што е можно поскоро ако имате висок крвен притисок, главоболка или губење на видот.
- -Ако имате дијабетес. Нивото на шеќер во крвта кај пациентите со дијабетес треба редовно да се проверува за да се процени дали е потребно приспособување на дозирањето на лекот за дијабетес, со цел да се намали ризикот од ниско ниво на шеќер во крвта. Известете го Вашиот лекар што е можно поскоро, ако забележите какви било знаци или симптоми на ниско ниво на шеќер во крвта (замор, невообичаен срцев ритам, потење, глад или губење свест).

## Деца и адолесценти

Сутирем не се препорачува на лица под 18-годишна возраст.

## Други лекови и Сутирем

Известете го Вашиот лекар или фармацевт ако земате, неодамна сте земале или би можело да земате какви било други лекови, дури и оние кои не се на лекарски рецепт. —

Некои лекови може да влијаат на нивото на Сутирем во Вашето тело. Треба да го информирате Вашиот лекар. ако земате лекови кои ги содржат следните активни супстанции:

<!-- image -->

- -кетоконазол, итраконазол -се употребуваат за лекување габични инфекции;
- -еритромицин, кларитромицин, рифампицин -се употребуваат 3a лекување инфекции;
- -ритонавир -се употребува за третирање НПМ/-инфекција;
- -дексаметазон -кортикостероид, кој се употребува за лекување различни болести (како алергии/нарушувања во дишењето или кожни болести);
- -фенитоин, карбамазепин, фенобарбитал -се употребуваат за лекување на епилепсија и други невролошки болести;
- -хербални препарати кои содржат кантарион (Hipericum perforatum) -се употребуваат за лекување депресија и анксиозност.

## Земање Сутирем со храна, пијалок и алкохол

Во текот на лекувањето со Сутирем треба да се избегнува употреба на сок од грејпфрут.

## Бременост, доење и плодност

Ако сте бремена или доите, мислите дека можеби сте бремена или планирате да имате бебе, Ве молиме консултирајте се со Вашиот лекар или фармацевт пред да го употребите овој лек.

Ако постои веројатност да забремените, треба да користите сигурна метода на контрацепција за време на третманот со Сутирем.

Ако доите, кажете му на Вашиот лекар. Не треба да доите за време на лекувањето со Сутирем.

## Возење или ракување со машини

Ако имате вртоглавица или ако почувствувате невообичаен замор, бидете особено внимателни при возење или при ракување со машини.

## Сутирем содржи натриум

Овој лек содржи помалку од 1 mmol натриум (23 mg) по капсула, што значи дека суштински е „без натриум".

## 3. КАКО ДА СЕ УПОТРЕБУВА СУТИРЕМ

Секогаш земајте го лекот точно како што Ви кажал Вашиот лекар или фармацевт. Ако не сте сигурни, прашајте го Вашиот лекар или фармацевт.

Вашиот лекар ќе Ви препише доза соодветна за Вас, во зависност од типот на канцер кој што се лекува. Ако се лекувате од GIST или од МВСС, вообичаена доза е 50 mg еднаш дневно во тек на 28 дена (4 недели), по што следува пауза (без лек) од 14 дена (2 недели), како б-неделен циклус. Ако се лекувате од PNET: вообичаена доза е 37,5 mg еднаш дневно без период на пауза.

жи

~

Вашиот лекар ќе ja одреди соодветната „доза којашто е. неопходно да ја примате, како и тоа дали и кога треба да престанете да земате Сутирем.

<!-- image -->

Сутирем може да се зема со или без храна.

## Ако земете повеќе Сутирем отколку што треба

Ако случајно сте зеле премногу капсули, веднаш разговарајте со Вашиот лекар. Можеби ќе Ви треба медицинска помош.

## Ако заборавите да земете Сутирем

Не земајте двојна доза за да ја надоместите пропуштената доза.

Ако имате дополнителни прашања за употребата на овој лек, прашајте го Вашиот лекар или фармацевт.

## 4. МОЖНИ НЕСАКАНИ ДЕЈСТВА

Како и сите лекови, и овој лек може да предизвика несакани дејства, иако не ги добива секој.

Морате веднаш да се обратите кај Вашиот лекар доколку развиете некое од оние сериозни несакани дејства (видете исто така Што треба да знаете пред да земете Сутирем):

Проблеми со срцето. Кажете му на Вашиот лекар ако се чувствувате многу уморно, ако имате недостиг на воздух или ако Ви отекуваат стапалата и глуждовите. Овие појави може да претставуваат симптоми на срцеви проблеми кои што може да вклучат срцева слабост и проблеми со срцевиот мускул (кардиомиопатија).

Проблеми со белите дробови или со дишењето. Кажете му на Вашиот лекар ако се појави кашлица, болка во градите, ако имате ненадејна појава на недостиг на воздух или ако почнете да искашлувате крв. Овие појави може да претставуваат симптоми на состојба наречена белодробна емболија, која се појавува кога крвните коагулуми ќе стигнат во Вашите бели дробови.

Нарушувања на бубрезите. Кажете му на Вашиот лекар доколку дојде до промена на честотата на мокрење или ако престанете да мокрите. Овие промени може да претставуваат симптоми на бубрежна слабост.

Крварење. Известете го Вашиот лекар ако имате некои од следните симптоми или проблеми со сериозно крварење за време на лекувањето со Сутирем: болен и отечен стомак (абдомен), повраќање крв, црна леплива столица, крв во урината, главоболка или промена во психичката состојба, искашлување крв или крвав исплувок од белите дробови или од дишните патишта.

Распаѓање на туморот, што води до создавање дупка на цревата. Кажете му на Вашиот лекар доколку имате тешка абдоминална болка, треска, гадење, повраќање, крв во столицата или промени во вообичаениот ритам на празнење на цревата. 9

Други несакани дејства on лекот Сутирем може да вклучуваат:

<!-- image -->

Многу чести, можат да се појават кај повеќе од 1 на 10 лица:

- -Намалување на бројот на тромбоцитите, црвените крвни клетки и/или на белите крвни клетки (на пр. неутрофили).
- -Недостиг на воздух.
- -Покачен крвен притисок.
- -Прекумерен замор, губење на силата.
- -Отекување предизвикано од течност под кожата и во пределот околу очите, длабок алергиски исип.
- -Болка/иритација Bo устата, афти/воспаление/сувост во устата, нарушување на вкусот, тегоби во желудникот, гадење, повраќање, пролив, запек, болки/отоци во стомакот, губење или намалување на апетитот.
- -Намалена активност на тироидната жлезда (хипотироидизам).
- -Вртоглавица.
- -Главоболка.
- -Крварење од носот.
- -Болки во грбот, болки во зглобовите.
- -Болки во рацете и во нозете.
- -Жолта кожа/промена на бојата на кожата, прекумерна пигментација на кожата, промена на бојата на косата, исип на дланките и на табаните, исип, сувост на кожата.
- = Кашлица.
- -Треска.
- -Тешкотии при заспивање.

Чести, можат да се појават кај најмногу 1 на 10 лица:

- -Крвни коагулуми во крвните садови.
- -Недостиг на довод на крв до срцевиот мускул поради опструкција или поради стегање на коронарните артерии.
- -Болка во градите.
- -Намалување Ha количеството на крв испумпана од срцето.
- -Задршка на течност, вклучително и околу белите дробови.
- -Инфекции.
- -Компликација на тешка инфекција (инфекцијата е присутна во крвотокот) што може да доведе до оштетување на ткивото, откажување на органите и смрт.
- -Намалено ниво на шеќер во крвта (види дел 2).
- -Губење на протеини во урината понекогаш резултира со формирање на отоци.
- -Синдром сличен на грип.
- -Абнормални тестови на крвта, вклучително и на ензимите на панкреасот и црниот дроб.
- -Високо ниво Ha урична киселина во крвта.
- -Хемороиди, болка во ректумот, гингивално крварење, тешкотии при голтање или неможност за голтање.
- -Чувство Ha печење или болка во јазикот, воспаление на слузницата на дигестивниот тракт, прекумерно количество гасови: BO. eR YAHMKOT или цревата.

,

<!-- image -->

- -Губење на телесна тежина. -Мускулноскелетна болка (болка во мускулите и Во: дроните), мускулна слабост, мускулен замор, болка во мускулите, змуокунни спавми.
- -Сувост во носот, затнат нос.

- -Прекумерно солзење.
- -Невообичаена чувствителност на кожата, чешање, лупење и воспаление на кожата, пликови, акни, промена на бојата на ноктите, опаѓање на косата.
- -Невообичаена чувствителност во екстремитетите.
- -Невообичаено намалување/зголемување на чувствителноста, особено на

## допирот.

- -Подригнување.
- -Дехидратација.
- -Напливи на топлина.
- -Невообичаено обоена урина.
- -Депресија.
- -Морници.

Невообичаени, можат да се појават кај најмногу 1 на 100 лица:

- -Инфекции на меките ткива опасни по живот, вклучително и на аногениталната област (видете во делот 2).
- -Мозочен удар.
- -Срцев удар предизвикан од прекинат или од намален довод на крв во срцето.
- -Промени во електрокардиограмот или неправилен срцев ритам.
- -Течност околку срцето (перикарден излив).
- -Нарушување на црниот дроб.
- -Болка во стомакот (абдоменот) предизвикана од воспаление Ha панкреасот.
- -Распаѓање на туморот кое води до пробивање на цревата (перфорација).
- -Воспаление (отекување и црвенило) на жолчното ќесе со или без присуство на камења во жолчката.
- -Создавање невообичаени канали во облик на цевчиња коишто поврзуваат две нормални телесни шуплини или телесна шуплина со кожата.
- -Болка во устата, забите и/или во вилицата, оток или ранички во внатрешноста на устата, вкочанетост или чувство на тежина во вилицата или клатење на забите. Овие појави може да претставуваат знаци и симптоми на коскено оштетување на вилицата (остеонекроза), (видете во делот 2).
- -Прекумерно создавање тироидни хормони, со што се зголемува количината на енергија која што телото ја користи при мирување.
- -Проблеми со заздравувањето на раните по операција.
- -Зголемено ниво на ензимот од мускулите (креатин фосфокиназа) во крвта.
- -Прекумерна реакција на алергени, вклучувајќи поленска треска, осип на кожата, чешање на кожата, уртикарија, отекување на делови од телото и проблеми со дишењето.
- -Воспаление на дебелото црево (колитис, исхемичен колитис).

Ретки, можат да се појават кај најмногу 1 на 1000 лица:

- -Тешка реакција на кожата и/или на мукозните мембрани (StevensJohnson-oB синдром, токсична епидермална некролиза, еритема мултиформе).
- ~ Синдром Ha лиза на-тумор (TLS) -TLS ce состои од група метаболички компликации кои може да се случат за време на лекувањето на канцерот. Овие компликации се предизвикани од страна на разградените продукти на клетките на канцерот кои умираат, а можат да вклучат: гадење, недостиг на воздух,

<!-- image -->

неправилен срцев ритам, мускулни прусти, конвулзии, заматување на урината и замор, поврзани со абнормални резултати од лабораториски тестови (високо ниво на калиум, урична киселина и на фосфор и ниски нивоа на калциум во крвта) кои можат да доведат до промени во функцијата на бубрезите и акутна бубрежна слабост.

- -Абнормално распаѓање на мускулите, кое може да доведе до проблеми со бубрезите (рабдомиолиза).
- -Невообичаени промени во мозокот кои може да предизвикаат збир симптоми, вклучувајќи главоболка, конфузија, конвулзии и губење на видот (синдром на реверзибилна постериорна леукоенцефалопатија).
- -Болни чиреви на кожата (гангренозна пиодермија).
- -Воспаление на црниот дроб (хепатитис).
- -Воспаление на тироидната жлезда.
- -Оштетување на најмалите крвни садови познато како тромботична микроангиопатија (ТМА).

Непознато (фреквенцијата не може да се одреди од достапните податоци):

- -зголемување и ослабување на зидот на крвниот сад или пукнатина во зидот на крвниот сад (аневризми и артериски дисекции).

## Пријавување на несакани дејства

Ако забележите било какво несакано дејство, разговарајте со Вашиот лекар или фармацевт. Ова ги вклучува и сите можни несакани дејства и кои не се наведени во ова упатство. Несаканите дејства од лековите можете да ги пријавите во Националниот центар за фармаковигиланца при Агенцијата за лекови и медицински средства (ул. Св.Кирил и Методиј бр. 54 кат 1) или по електронски пат преку веб страната на Агенцијата http://malmed.gov.mk/.

Со пријавување на несаканите дејства можете да допринесете за процената на безбедноста на овој лек.

## 5. ЧУВАЊЕ НА СУТИРЕМ

Чувајте го овој лек вон вид и дофат на деца.

Не го користете лекот по истекот на рокот на употреба кој е назначен на картонската кутија и на етикетата, по ознаката „ЕХР". Рокот на употреба се однесува на последниот ден од наведениот месец.

Овој лек не бара посебни услови за чување.

Не фрлајте никакви лекови во отпадната вода или во домашниот отпад. Прашајте го Вашиот фармацевт како да се ослободите од лековите што повеќе не ги користите. Овие мерки ќе помогнат да се заштити животната средина.

## Начин на издавање:

Лекот ce издава во аптека само на рецепт (Р).

Број и датум на одобрението за ставање на лекот во промет:

<!-- image -->

## Датум на последна ревизија на упатството

Април, 2024 година

<!-- image -->
## УПАТСТВО ЗА ПАЦИЕНТОТ ВЕТАОРТХЕ/БЕТАДИНЕ 10 % раствор за кожа

povidone-iodine

## Пред употреба на лекот внимателно прочитајте го упатството бидејќи содржи важни информации за Вас.

Овој лек се издава без рецепт. И покрај тоа, треба да го употребувате претпазливо за да Ви биде што повеќе од корист.

- -Чувајте го упатството. Можеби ќе треба да го прочитате повторно.
- -Советувајте се со Вашиот фармацевт ако Ви се потребни дополнителни податоци.
- -Ако некоја од несаканите појави стане сериозна или ако забележите несакана појава којашто не е наведена во ова упатство, Ве молиме известете го Вашиот доктор или фармацевтот.
- -Ако симптомите на Вашата болест не се подобрат во текот на неколку дена, тогаш мора да појдете на доктор.

## Упатството за пациентот содржи:

- Што претставува Бетадине и за што се употребува
- Што мора да знаете пред да употребите Бетадине YN
- Како да се употребува Бетадине
- Можни несакани дејства Како да се чува Бетадине AAR
- Дополнителни информации

## 1. ШТО ПРЕТСТАВУВА БЕТАДИНЕ И ЗА ШТО СЕ УПОТРЕБУВА

Бетадине е дезинфициенс на кожата и на слузокожата, со широк спектар на бактериско, фунгицидно, вирусоидно, протозоидно и спороцидно дејство.

Дејствува како брзо гермицидно средство за чистење на кожата, миење на рацете. против MRSA, грип, птичји грип, свински грип, 5АК5-коронавирус, настинки (риновируси, коронавирус) и против ебола.

Може да се користи како средство за одржување лична хигиена против вонболнички и болнички инфекции, односно против контакни воздушно-капкови преносливи инфекции.

Бетадине растворот може да го користите за:

- -подготовка (дезинфекција) на кожата и на слузокожата (вклучувајќи ја и вагиналната слузокожа) за хируршки интервенции, инјекции и за аспирации;
- -дезинфекција на рани; спречување инфекции при изгореници, инцизии и при други локални лезии;
- -лекување инфицирани хируршки инцизии, инфицирани трауматски лезии, брза терапија на лацерации и на абразии, инфицирани декубитални улцери. пиодермија и секундарно инфицирани дерматози, втор и трет степен на изгореници.

<!-- image -->

## 2, ШТО МОРА ДА ЗНАЕТЕ ПРЕД ДА УПОТРЕБИТЕ БЕТАДИНЕ

## Немојте да употребувате Бетадине:

- -ако сте имале алергиска реакција на повидон-јод или на другите состојки на овој лек (наведени во делот 6);
- -ако имате проблеми со штитната жлезда;
- -ако имате херпетиформен дерматитис (заболување на кожата);
- -пред, за време и по примена на радиојод (видете го делот 2, „Употреба на други лекови");
- -со препарати што содржат жива поради создавањето супстанции коишто може да ја оштетат кожата;
- -кај деца под 1 година.

## Бидете особено претпазливи со Бетадине ако имате:

- -бубрежни заболувања;
- -заболување на црниот дроб.

Вообичаената или продолжената употреба на растворот повидон-јод треба да се избегнува кај пациенти со големи отворени рани и со изгореници, особено кога се зафатени над 20 95 од телесната површина.

Доколку се појават знаци на локална неподносливост (иритација, преосетливост), потребно е да се прекине употребата на Бетадине.

Употребата на повидон-јод може да доведе до минливо обојување на кожата на местото на примена, коешто е предизвикано од бојата на лекот.

## Посебно предупредување

Кафеавата обоеност на повидон-јодот е индикатор за ефикасноста на препаратот. Губењето на обоеноста е знак за значително намалување на активноста на повидонјодот.

## Деца

Употребата на овој препарат треба да се избегнува кај деца, бидејќи постои зголемен ризик, поради подобрата пропустливост на кожата и зголемената осетливост на јод. Потребно е внимателно следење на тироидната функција кај децата (односно на нивото на Т4 и на Т5Н).

Претпазливост е потребна при употреба на повидон-јод кај деца бидејќи зголеменото ниво на јод во плазмата може да го зголеми ризикот од бубрежна инсуфициенција.

## Употреба на други лекови

Ве молиме да го известите Вашиот доктор или фармацевтот ако употребувате или ако неодамна сте употребувале други лекови, вклучувајќи и лекови што се земаат без рецепт.

Особено е важно ако употребувате некој од следните лекови:

- -литиум (лек што се користи за терапија на манично-депресивни нарушувања);

Истовремената локална примена на повидон-јод со бензоична тинктура ја намалува pHвредноста. што може да предизвика чувство на печење, особено ако раната има преврска.

- -препарати што содржат хлорхексидин, хидроген пероксид, тауролидин, сребро сулфадиазин, алкалии и жива.

Истовремената примена со препаратите за третирање рани коишто содржат ензимски компоненти доведува до ослабување на ефектот на двете супстанции.

Производите што содржат повидон-јод, пред или по примената на антисептици што содржат октенидин, може да доведат до појава на минливи темни дамки на местата каде што се применети.

Поради оксидативното дејство на повидон-јодот, различни лабораториски реагенси може да покажат лажно позитивни резултати на лабораториските тестови (на пример, тестови за толуидин или тест-аглутинација за одредување на хемоглобинот и на гликозата во изметот или во мочта).

Истовремената примена на повидон-јодот може да ја наруши сцинтиграфијата на штитната жлезда. Пред сцинтиграфијата на штитната жлезда потребен е период од 4 недели без употреба на повидон-јод (видете го делот „Немојте да употребувате Бетадине:").

## Бременост и доење

Ако сте бремена или ако доите, ако мислите дека сте бремена или ако планирате да забремените, разговарајте со Вашиот доктор или со фармацевт пред да го земете лекот.

Употребата на повидон-јод треба да се избегнува освен ако потенцијалната корист за мајката го оправдува потенцијалниот ризик за фетусот и за новороденчето. или во случај кога не е достапна побезбедна алтернатива.Постојат ограничени податоци за влијанието на повидон-јодот врз плодноста на луѓето.

## Влијание врз способноста за возење и за ракување со машини

Растворот Бетадине нема влијание врз способноста за возење и за ракување со машини.

## 3. КАКО ДА СЕ УПОТРЕБУВА БЕТАДИНЕ

Строго придржувајте се кон упатствата на докторот.Ако не сте сигурни како треба да го употребувате растворот, консултирајте се со својот доктор или со фармацевт

Растворот за кожа Бетадине се применува неразблажен, со премачкување на заболеното место, толку пати колку што е потребно. Потоа се остава 2 -3 минути да се исуши. Лекувањето треба да трае се додека постои инфекцијата или ризикот од инфекција. Доколку дојде до појава на рецидивирачка инфекција по прекинувањето на терапијата со растворот Бетадине, терапијата може повторно да започне.

При предоперативна подготовка на пациентот, треба да се избегнува разлевање на растворот под пациентот. Продолжената употреба може да предизвика иритација или, ретко, тешки кожни реакции. Може да дојде до појава на хемиски изгореници поради задржувањето на растворот под пациентот.

Растворот за кожа Бетадине е само за надворешна употреба и не треба да се загрева пред употреба.

Доколку имате впечаток дека дејството на растворот за кожа Бетадине е премногу силно или премногу слабо, разговарајте со докторот.

## Ако сте заборавиле да употребите Бетадине

Пропуштената доза не претставува проблем.

## Ако сте употребиле поголема доза Бетадине отколку што треба

1

Ако сте употребиле поголема доза Бетадине отколку што треба, веднаш треба да се посоветувате со Вашиот доктор или со фармацевт.

Ilo случајно перорално внесување на растворот на повидон-јод, потребно е веднаш да побарате медицинска помош. Симптоми на акутно предозирање се: болка во стомакот, прекин на мокрењето (анурија), циркулаторен колапс, насобирање течност во белите

.

дробови и нарушување на метаболизмот.

Системската токсичност може да резултира со нарушување на бубрежната функција (вклучувајќи и прекин на мокрењето), забрзана срцева работа. пад на крвниот притисок. циркулаторна инсуфициенција, оток на глотисот со последователно гушење и цијаноза. колапс насобирање течност во белите дробови, напади, треска и метаболична ацидоза. Исто така, може да се зголеми или да се намали функцијата на штитната жлезда (хипертироидизам или хипотироидизам).

## 4. МОЖНИ НЕСАКАНИ ДЕЈСТВА

Како и сите други лекови и Бетадине може да предизвика несакани дејства, коишто не се појавуваат кај сите пациенти.

Несаканите дејства се класифицирани по честотата на појавување:

- -многу чести (&gt; 1/10);
- -чести (&gt; 1/100, &lt; 1/10);
- -повремени (&gt; 1/1 000, &lt;1/100);
- -ретки СС 1/10 000, &lt; 1/1 000);
- -. многу ретки (&lt;1/10 000);
- -. непозната честота (не може да се процени врз основа на достапните податоци).

Ако забележите некое од следните несакани дејства, веднаш прекинете ја примената и побарајте медицинска помош:

- -оток на лицето, устата, јазикот и/или на грлото, тешко голтање и дишење, силно чешање (со промени на кожата). Ова може да бидат знаци на ангиоедем или на тешка алергиска реакција којашто многу ретко се појавува (се појавува кај помалку од 1 на 10 000 пациенти).

## Ретки несакани дејства (се појавуваат кај 1 на 1 000 пациенти):

- -преосетливост;
- -контактен дерматитис (со симптоми како што се црвенило, чешање и мали меури).

Многу ретки несакани дејства (се појавуваат кај помалку од 1 на 10 000 пациенти):

- -прекумерна функција на штитната жлезда (хипертироидизам) — понекогаш со симптоми како што се тахикардија — забрзан срцев ритам, или вознемиреност".

## Несакани дејства со непозната фреквенција:

- -намалена функција на штитната жлезда (хипотироидизам) — состојба при којашто штитната жлезда не создава доволно хормони"""",
- -нарушена рамнотежа на електролитите (дисбаланс на електролитите)":
- -прекумерна киселост на крвта (метаболична ацидоза)":
- -акутна бубрежна инсуфициенција"",
- -нарушување Ha вкупното количество растворени материи во крвта (абнормална осмоларност на крвта)"";
- -хемиски изгореници на кожата""",
- -промена на бојата на кожата.

*Kaj пациенти со историја на болест на штитната жлезда, по користење големи количества јод, на пример по долготрајно користење повидон-јод за лекување рани и изгореници на големи делови на кожата.

- жа Може да се појават по користење големи количества повидон-јод (на пр., при лекување изгореници).
- ***Kaj пациенти кои долго време лежат, при предоперативна подготовка, може да дојде до формирање базенчиња под пациентот како резултат на разлевање на растворот од раната.
- ****TI pu хипотироидизам, по долготрајно користење повидон-јод или по користење BO големи количества.

Ако некое несакано дејство станува сериозно или ако забележите несакано дејство коешто не е наведено во ова упатство, Ве молиме да го известите Вашиот доктор или фармацевтот.

## Пријавување на несаканите дејства

Ако забележите какво било несакано дејство, треба да го известите Вашиот лекар или фармацевт. Тоа го вклучува и секое можно несакано дејство кое не е наведено во ова упатство. Несаканите дејства од лековите може да ги пријавите и во Националниот центар за фармаковигиланца при Агенцијата за лекови и медицински средства (ул.Св.Кирил и Методиј бр.54 кат 1) или по електронски пат преку веб страната на Агенцијата http://malmed.gov.mk/.

## 5. КАКО ДА СЕ ЧУВА БЕТАДИНЕ

Лекот треба да се чува надвор од дофат на деца!

Лекот треба да се чува на температура под 25 "С.

Не го употребувајте растворот Бетадине по датумот на истекот на рокот на употреба, наведен на пакувањето. Датумот на истекот на рокот на употреба се однесува на последниот ден од тој месец.

Лековите не треба да се исфрлаат во отпадна вода ниту во смет од домаќинството. Прашајте го Вашиот фармацевт како да ги отстраните лековите коишто повеќе не Ви се потребни. Овие мерки ќе помогнат да се заштити околината.

## 6. ДОПОЛНИТЕЛНИ ИНФОРМАЦИИ

## Што содржи Бетадине

Активна супстанција: повидон-јод.

100 ml раствор содржат 10 g повидон-јод, еквивалентен на 1 g расположлив јод. Помошни супстанции: калиум јодат; глицерол; ноноксинол 9; натриум хидроксид; динатриум фосфат, дихидрат; лимонска киселина, монохидрична и прочистена вода.

## Изглед на лекот Бетадине и содржина на пакувањето

Бистар раствор со црвенокафена боја и со мирис на јод.

Полипропиленско темнокафено шише со полиетиленска капалка и полипропиленски затворач. Секое шише содржи 100 ml раствор.

Кутијата содржи едно шише со 100 ml раствор и упатство за корисникот.

## Начин на издавање

Лекот може да се издава и/или да се продава без рецепт (БР).

<!-- image -->

## Број и датум на одобренијата за ставање на лекот во промет

## Производител

## и носител на одобрението за ставање на лекот во промет

АЛКАЛОИД АД Скопје

бул. Александар Македонски бр. 12 1 000 Скопје, Република Северна Македонија

тел.:

+ 389 2 31 04 000

факс:

+ 389 2 31 04 021

www.alkaloid.com.mk

По лиценца Ha:

MUNDIPHARMA AG, Basel, Switzerland

Датум на последната ревизија на упатството

Декември

2021

<!-- image -->